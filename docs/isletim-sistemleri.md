<!-- NOTLAR
 - Bu sayfa bilgi içerikli makale olacaktır.
 - Tablo eklemeyi unutmayın
 - Uygun görseller eklemeyi unutmayın.
 - İçerik kuralları ve ekleme yapmak sayfalarını ziyaret edebilirsiniz -->

# İşletim Sistemleri

Burada bulunan işletim sistemleri kullanıcıların internet aktivitelerini anonimleştirmeye ya da daha güvenli bir sistem yaratmaya yarar. Bu işletim sistemleri genellikle araştırmacılar, gazeteciler ve aktivistler gibi kişisel güvenlik ve mahremiyeti konusunda hassasiyet göstermesi gereken bireyler tarafından tercih edilir. Bu işletim sistemleri, çevrim içi izlerin izlenmesini engeller, kullanıcıların kimliklerinin açığa çıkmasını önler ve daha güvenli bir işletim sistemi ortamı yaratır.

!> İnternet üzerinde tamamen anonim kalmak, normal kullanıcılar için oldukça zor olabilir. İnternette anonim kalma süreci, deneyim ile bilgi gerektiren bir süreçtir. Örneğin, Tails kullanıp, hatalı bir işlemden sonra anonim kalma sürecinize zarar verebilirsiniz.

### <span style="display: inline-block; vertical-align: middle;"><img src="docs/images/tails.png" alt="tails" style="width: 50px; height: 50px;"> </span> <span style="display: inline-block; vertical-align: middle;"> Tails

**Tails** (The Amnesic Incognito Live System), kullanıcıların internet üzerindeki aktivitelerini anonimleştirerek gizliliklerini korumayı amaçlayan Linux tabanlı, açık kaynaklı ve güvenli bir işletim sistemidir. İşletim sistemi, herhangi bir cihazda güvenli bir şekilde çalışabilmek için USB bellek veya DVD üzerinden başlatılabilir.

Tails, canlı işletim sistemi olarak çalışır. Yani, bilgisayarınıza kalıcı olarak yükleme yapmaz ve her seferinde sıfırdan başlar. USB bellek veya DVD gibi taşınabilir bir cihazdan başlatılabilir. Bu, bilgisayarın sabit diskinde herhangi bir iz bırakmamak anlamına gelir. Kullanıcı sistemi kapattığında, tüm geçici veriler silinir, böylece sistemde kullanıcıya ait hiçbir kalıcı iz bırakmaz.

Aynı zamanda internet bağlantısını anonimleştirmek için [**Tor ağı**](https://guvendekal.org/#/tor-agi) kullanır. Tor, kullanıcının internet trafiğini dünya çapında birçok sunucu üzerinden yönlendirerek, kimlik gizliliğini sağlar. Bu, kullanıcının IP adresini gizler ve internet üzerindeki aktivitelerinin izlenmesini engeller.

- [Açık kaynak depo(lar)](https://github.com/topics/tails)

### <span style="display: inline-block; vertical-align: middle;"><img src="docs/images/qubes.png" alt="qubesos" style="width: 50px;"> </span> <span style="display: inline-block; vertical-align: middle;"> QubesOS

**Qubes OS**, güvenlik odaklı bir işletim sistemi olup, sanallaştırma ve katmanlı izolasyon tekniklerini kullanarak bilgisayarınızı daha güvenli hale getirmeyi amaçlar. Bu işletim sistemi, her bir uygulama ve işlem için ayrı sanal makineler (veya "qube" denilen konteynerler) kullanır. Böylece, bir qube içinde meydana gelebilecek bir güvenlik ihlali veya hata, diğer qubeleri etkilemez.

- [Açık kaynak depo(lar)](https://github.com/QubesOS)