# İnternet Araçları

İnternet üzerinden kullanılan, kullanıcıların güvenliğini kontrol etmek, test etmek ve korumak için çevrimiçi kullanılan bazı araçlar.

### <span style="display: inline-block; vertical-align: middle;"><img src="docs/images/have-i-been-pwned-logo.png" alt="uBlock Origin" style="width: 50px; height: auto;"> </span> <span style="display: inline-block; vertical-align: middle;"> have i been pwned?

[**Have I Been Pwned**](https://haveibeenpwned.com/), internet kullanıcılarının e-posta adreslerini ve diğer kişisel bilgilerini, daha önce gerçekleşmiş veri ihlallerine karşı kontrol etmelerini sağlayan ücretsiz çevrimiçi bir araçtır. Büyük veri ihlali olaylarını izler ve kullanıcıların, bilgileri sızdırılmışsa bunu öğrenmelerini sağlar. Kullanıcılar, e-posta adreslerini site üzerinde sorgulayarak herhangi bir veri ihlaline maruz kalıp kalmadığını öğrenebilir. Have I Been Pwned kişisel güvenliği artırmak ve potansiyel tehditlere karşı önlem almak için önemli bir araçtır.

!> Have I Been Pwned, her veri ihlalini bilemeyebilir!

### <span style="display: inline-block; vertical-align: middle;"><img src="docs/images/virustotal-logo.png" alt="uBlock Origin" style="width: 50px; height: auto;"> </span> <span style="display: inline-block; vertical-align: middle;"> VirusTotal

[**VirusTotal**](https://www.virustotal.com/gui/), kullanıcıların dosya ve bağlantılarını çeşitli antivirüs motorlarıyla tarayarak potansiyel tehditleri tespit etmelerine yardımcı olan ücretsiz bir çevrimiçi araçtır. Bir dosya veya bağlantı, farklı güvenlik yazılımlarıyla analiz edilir ve her birinin verdiği sonuçlar bir arada sunulur. Bu, kullanıcıların şüpheli içerikleri güvenle kontrol etmelerine olanak tanır ve kötü amaçlı yazılımlar hakkında hızlı bir değerlendirme yapmalarını sağlar. VirusTotal, bağlantıları ve internetten indirdiğiniz dosyaların güvenliğini öğrenmenize yarayan önemli bir araçtır.

!> VirusTotal, her tehditi algılayamayabilir!

### <span style="display: inline-block; vertical-align: middle;"><img src="docs/images/usom.png" alt="USOM" style="width: 50px; height: auto;"> </span> <span style="display: inline-block; vertical-align: middle;"> USOM | Zararlı Bağlantılar

[**USOM**](https://usom.gov.tr/adres), Zararlı Bağlantılar adresiyle, kendileri tarafından tespit edilen ve internet kullanıcılarından gelen ihbarlarla tehlikeli web sitelerini engellerler. Bu web sitelerini de başkalarının bu tuzağa düşmemesi için Ulusal Siber Olaylara Müdahale Merkezi | Zararlı Bağlantılar adresinde yayınlarlar. Bu siteler bankacılık-oltalama, zararlı yazılım barındaran / yayan alan adı, zararlı yazılım, zararlı yazılım komuta kontrol merkezi gibi açıklamalarla açıklanmıştır. Sitelerin kritiklik seviyesi ve ne tür bir tehlike barındırdığı detayları verilmektedir. Siteler arasında metin ve tarih aralığı olarak arama yapılabilir. Bu sayede kullanıcılar bir siteye tıklamadan eğer bu site USOM veya diğer kullanıcılar tarafından zararlı olduğu tespit edilmişse bu siteden uzak durabilir. 

!> USOM, tüm zararlı bağlantıları paylaşmamış olabilir! Bunlar sadece bulunan ve ihbarı alınan bağlantılardır.
